

Το Git είναι ένα κατανεμημένο σύστημα ελέγχου πηγαίου κώδικα το
οποίο εντοπίζει αλλαγές σε αρχεία.

{% include figure image_path="/images/git.png" %}

Το Git δημιουργήθηκε στις 7 Απριλίου 2005 από τον Linus Torvalds
με αρχικό σκοπό την διαχείρηση του πηγαίου κώδικα του kernel του
λειτουργικού συστήματος Linux. Τον Ιούνιο του 2005 ο Linus παρέδωσε
το Git στον Junio Hamano ο οποίος εξακολουθεί να είναι μέχρι και 
σήμερα ο κύριος διαχειριστής του λογισμικού αυτού. Επίσης, είναι γραμμένο
κυρίως σε C κάτι το οποίο είναι αρκετά θετικό όσον αφορά τις επιδόσεις
εκτέλεσης.

Συνήθως χρησιμοποιείται για την ανάπτυξη λογισμικού και συγκεκριμένα
στην συνεργατική συγγραφή κώδικα επειδή χάρη σε αυτό είναι ευκολότερος
ο συγχρονισμός των προγραμματιστών που συνεργάζονται. Έχει βελτιώσει ραγδαία την 
ανάπτυξη λογισμικού με αμέτρητους προγραμματιστές ανά τον κόσμο να το επιλέγουν 
για την διαχείρηση των project τους (προσωπικών ή μη). Με αυτό το εργαλείο 
εξασφαλίζεται η ασφάλεια της ανάπτυξης του λογισμικού γιατί όλες οι 
αλλαγές που έχουν πραγματοποιηθεί στα πηγαία αρχεία καταγράφονται την 
στιγμή που θα υποβληθούν από τον προγραμματιστή. Μια τέτοια λειτουργικότητα 
είναι εξαιρετικά ισχυρή δείνοντας μεγαλύτερη άνεση για αλλαγές δεδομένου 
ότι οποιαδήποτε στιγμή μπορούν να αναιρεθούν αυτόματα χρησιμοποιόντας το Git.

Με το Git μπορούν να δημιουργηθούν πολλά "κλαδιά" του λογισμικού τα οποία
ο προγραμματιστής μπορεί να διαχειριστεί ξεχωριστά. Με αυτόν τον τρόπο
είναι εφικτή η ασφαλέστερη προσθήκη νεών λειτουργιών στο κυρίως κλαδί
του project όπου βρίσκεται μια πιο λειτουργική έκδοση του λογισμικού. 

Τέλος το Git έχει αξιοποιηθεί από πλατφόρμες που φιλοξενούν προγραμματιστές
για την ανάπτυξη και συνεισφορά σε λογισμικό. Μερικές από αυτές είναι το
GitHub και το GitLab που όμως δεν πρέπει να συγχέονται με το Git.