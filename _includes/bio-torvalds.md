

Ο Linus Torvalds γεννήθηκε στο Ελσίνκι της Φινλανδίας στις 28 Δεκεμβρίου 1969. Από πολύ μικρός 
είχε αναπτύξει μεγάλο ενδιαφέρον για τους υπολογιστές με αποτέλεσμα να μάθει 
να προγραμματίζει σε BASIC. Όπως έχει πει και ο ίδιος ο προγραμματισμός είναι 
μια από τις αγαπημένες του δραστηριότητες και είναι ένας από τους λόγους που 
ασχολείται καθημερινά με την ανάπτυξη και διαχείρηση λογισμικού.

{% include figure image_path="/images/torvalds-profile.jpg" %}

Εκτός από την διασκεδαστική πλευρά του προγραμματισμού, o Linus προγραμματίζει 
κυρίως για την επίλυση προβλημάτων που αντιμετωπίζει ο ίδιος στην καθημερινότητά του. 

Στις αρχές της δεκαετίας του 90 ο Linus ξεκίνησε να δουλεύει στο λειτουργικό σύστημα Linux κατά την διάρκεια των 
σπουδών του στο Πανεπιστήμιο του Ελσίνκι. Η ανάπτυξη του Linux γνώρισε 
γρήγορα μεγάλη υποστήριξη από την κοινότητα του λογισμικού. Με αυτό τον τρόπο 
ο Linus άνοιξε τον δρόμο για την ανάπτυξη λογισμικού ανοικτού κώδικα όπου 
άνθρωποι από όλο τον κόσμο αποτελούν κομμάτι του ίδιου οικοσυστήματος και 
συνεργάζονται για την εξέλιξή του. 

Τον Απρίλιο του 2005 δημιούργησε ένα ακόμη ισχυρό εργαλείο ανάπτυξης λογισμικού. Αυτήν τη φορά σκοπός ήταν ο σωστός έλεγχος του πηγαίου κώδικα του Linux kernel. Το λογισμικό αυτό ονομάστηκε Git και τον Ιούλιο της ίδιας χρονιάς παρέδωσε την διαχείρηση του σε ένα μέλος που είχε συνεισφέρει εξαιρετικά στην ανάπτυξή του, τον Junio Hamano. Τόσο το Linux όσο και το Git είναι γραμμένα κυρίως σε C με 
αποτέλεσμα να παρουσιάζουν εξαιρετικές επιδόσεις κατά την εκτέλεση κάτι το οποίο
τα ξεχωρίζει από αντίστοιχα λογισμικά που επιλύουν  τα ίδια προβλήματα.

Μέχρι σήμερα ο Linus συνεχίζει να εργάζεται καθημερινά στην βελτίωση και συντήρηση 
του πυρήνα του Linux το οποίο χρησιμοποιείται σε αμέτρητες συσκευές και αποτελεί το
"σπίτι" των προγραμματιστών όσον αφορά την επιλογή λειτουργικού συστήματος
ανάπτυξης λογισμικού.
